# Help voor `redmer/link-beoordeelaar`

> Taal: [ENGLISH](help-en.md), NEDERLANDS (deze)

Je hebt een link gekregen om een aantal links (URLs) te beoordelen.
Deze link is uniek voor jou: het bevat een referentie naar de lijst van de door jou te beoordelen links.
Jouw contactpersoon heeft zo de hele sessie voor je voorbereidt.

#### Gebruik

Wanneer je het beoordelen start, **opent er een popup**\*.
Bij het beoordelen van links is het handig om twee vensters open te hebben:

- het venster met informatie over de link en de keuzeopties.
- het popupvenster waarin de betreffende link is geopend.

Het popupvenster kun je altijd opnieuw openen, als je 'm per ongeluk hebt gesloten of bent kwijtgeraakt.

\*Het kan zijn dat je die popup eerst nog moet toestaan of dat die onder je browservenster verschijnt.

Per te beoordelen link, krijg je **een aantal opties**.
Welke opties dat zijn, hangt af van de instellingen voor jouw sessie.
Klik op een optie om door te gaan naar de volgende link.

Indien beschikbaar, staan er ook nog andere gegevens die je kunnen helpen de link te beoordelen.

Wanneer je **alle links hebt beoordeeld**, verschijnt er een tekstveld.
Kopieer de volledige inhoud van dit tekstveld en plak het in een antwoordmail naar je contactpersoon.
Soms verschijnt er een vinkje in beeld: dan is het automatisch al ingestuurd.

Als je **tussendoor stopt**, blijft het resultaat tijdelijk bewaard\*\*.
Klik je dan weer op de link naar je beoordelingssessie, dan ga je verder waar je was.
Heb je een fout gemaakt?
Je kunt altijd **terug naar de vorige vraag** zolang je het browservenster/-tab niet gesloten hebt.

\*\* Dit werkt alleen op hetzelfde apparaat bij dezelfde gebruiker in dezelfde browser.
En zolang je niet je cookies en geschiedenis verwijdert.

#### Kom je er niet uit?

Neem dan contact op met de persoon van wie je de link naar beoordeelaar hebt gekregen.
